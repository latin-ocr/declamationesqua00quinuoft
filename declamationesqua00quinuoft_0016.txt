XII PRAEFATIO.

Aliorum codicum deperditorum vestigia deprehen-
duntur apud XVi et XVIi saec.i viros doctos. Et prima
quidem harum declamationum mentio videtur a Rudolfo
Agricola (1443—85) fieri. Cuius in libris de inventione
dialectica insunt illa III, 14: „(nec tamen adeo vitan·
dus ordo rectus, ut credamus non interdum ratiocina-
tionem totam proferendam ,) quod et Quintilianus fecit
in ea declamatione quae inscribitur ‘ignominiosus con-
tra tres rogationes'. Ergo, inquit, si et lex ignomi-

- niosum vult esse eum, qui ter contradixerit nec tenu-

erit: et hic contradixit ter nec tenuit, quomodo non
sit ignominiosus inveniri profecto non poterit.“ De-
prompta haec ex decl. 263, ubi (p. 75, 3—6), excepto
illo ‘invenire', prorsus eadem verba in BC legimus,
similia in Α. Quo efficitur, secunda parte XVi saec.i
librum declamationum, BC codicibus propinquum, in
Germania delituisse.

Sed eisdem fere temporibus ablatum e Germania
aliquem declamationum librum et missum in Italiam
esse docemur per Io. Ant, Campanum, qui in epistola*)
ad Fr. Piccolominium, cardinalem Senensem, (qui postea

 

*) Titulus epistolae est censurae in Quintiliani decla-
mationes. Legitur in editione „omnium Campani operum“‚
Venet. 1495 vulgata, fol. LXIII vs.sLX1V rect. atque in
editionibus epistolarum Campani; unde in Burmanni et
aliorum editiones recepta est. - Verisimile est ipsum Cam-
panum, tum cum comes cardinalis Senensis, legati in con-
ventum imperii Germanici missi, Ratisbonam venerat anno
1471, librum indagasse et deportandum trans Alpes curasse.
Multas enim eum in illo itinere perscrutatum esse biblio-
thecas Germanicas ex compluribus eius epistolis, velut ulti-
mi libri nona (in qua illa insunt „magna copia librorum
vetustissimorum in tota. Germania. est: patent aditus omni'·
bus: mirum in modum observantur etc.“) et sexti libri ab
ultima tertia (in qua descripti a se in Germania codicis
mentionem facit).apparet.

