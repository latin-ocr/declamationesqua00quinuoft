PRAEFATIO. V

significentur ad tractanda themata uberius proposita,
quae tamquam admota manu discipulis viam monstrent
et plus quam nuda illa divisio subministrent. Itaque non
alienum videamur facere, si divisiones et paren-
chireses inscriberemus. Ceterum fuisse libro hunc
titulum non contenderim, praesertim cum illi capitum
tituli dubitationem habeant et ab Halmio e contextu
verborum in apparatum removeantur.*)

Magis probabile illud, ut artis rhetoricae titu-
lum demus. Quam enim olim professus sententiam
sum (quintil, Declam., p. 255 sq.): cuius hic fragmenta
tractamus librum esse eundem illum qui memoratur in
inst. or. I pr. 7—8, hodie quoque teneo, At tamen ne
ita quidem inscriptum ei fuisse ausim pro certo ponere.
Itaque ne temere et obiter videar quae adhuc placuere
aspernatus, non muto quern priores editiones habent
titulum declamationum: maneat ille quidem3 sed id
plus quam supervacuum ut adiciatur ‘minorum' vel
‘quae putantur'. Docui enim et demonstravi**) esse
haec Quintilianea, alterum illud corpus maiorum quas
dicebant declamationum falso Quintiliani nomine ap-

Δ pellari.

 

³¹⁸) Licet tamen non sint ab ipso Quintiliano praefixi,
ad grammaticum certe nescio quem pertinent, neque intel-
legere possum unde nata sit illa parenchireseos vox, quae
semel alibi (apud Ciceronem) legatur cum significatione
prorsus alia, nisi usitata grammaticis fuit.

**) Docuit potius et satis dilucide omnibus, qui modo
velint perpendere, exposuit in sua editione Aerodius3 quae
egregii viri sententia. ut caderet in oblivionem inde factum,
quod eius editio, cum sola Parmensis auctoritate niteretur,
post vulgatum codicem Montepessulanum (A) non poterat
ultra cum ceteris contendere. Ipse conquisivi Aerodii ar-
{umenta et confirmavi tanta adiecta mole, ut persuasum ha-

eam non iterum fore ut neglegantur.

