IV PRAEFATIO.

sticae per omnes partes perfectae, quae non solas quae-
stiones et ossa illa orationis exhibeat (cf. Quintil. inst.
or. II, 6, 1 sqq., Sermones decll. 270 et 314). Divisio-
nes sunt potius vel medium quoddam pleraeque (quot
quidem non solo „sermone“ continentur) inter decla-
mationem et divisionem genus efficiunt, Albutii illis si-
miles, de quo apud Senecam (prooem. lib. VII) legimus
illa: „raro totam controversiam implebat: non posses
dicere divisionem esse, non posses declamationem: tam-
quam declamationi multum deerat, tamquam divisioni
multum supererat.“ Alios quoque praeceptores et omnes
certe eOS, qui minus id spectabant ut delectarent quam
ut docerent discipulos, simili ratione existimaverim scho-
las suas habuisse.

Et Quintilianum quidem non aliter consuevisse fa-
cere, apertis ipse verbis exponit (inst. or. II, 6,,1 sqq.):
„fuit etiam“, inquit, „in hoc diversum praecipientium
propositum, quod eorum quidam materias, quas disci-
pulis ad dicendum dabant, non contenti divisione diri-
gere latius dicendo prosequebantur, nec solum proba-
tionibus implebant, secl etiam adfectibus. alii, cum
primas modo lineas duxissent, post declamationes, quid
omisisset quisque, tractabant, quosdam vero locos non
minore cura, quam cum ad dicendum ipsi surgerent,
excolebant. utile utrumque et ideo neutrum ab al-
tero separo: sed si facere tantum alterum necesse
sit, plus proderit demonstrasse rectam protinus viam,
quam revocare ab errore iam lapsos . . . utraque
autem ratio miscenda est, et ita tractanda, ut
ipsae res postulabunt.“

Titulus capitis eius, ex quo petita sunt haec verba,
in codicibus est: de divisione et parenchiresi3 quae vox
mihi videtur in eum sensum accipienda, ut praecepta

