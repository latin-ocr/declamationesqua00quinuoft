VIII PRAEFATIO.

atramento u. Ceterum etiam alias correcturas, quatenus
ad literas singulares pertinent, facile concesserim illi
recentiori manui deberi. Quaternionum et foliorum
numerus plenus videtur. Fortasse in fine Calpurnii
Flacci aliqua interciderunt3 sed Quintiliani prima de-
clamatio quod trunca est, numero 244 notata, et priores
omnes desiderantur, ad archetypum librum referendum
est. Quod docet subscriptio illa „habet (archetypus sc.)
hucusque controversias numero OXLIIIf‘ Idem ex prio-
rum paginarum condicione potest colligi. Pleraque
enim habent non continua, sed verborum ac senten-
tiarum fragmenta tantum, inter quae de consilio vacua
relicta sunt spatia, punctis distenta. Apparet in eo
exemplari, ex quo fluxit codex A, aliquot paginas cor-
ruptas atque corrosas fuisse. Neque tamen interius pe-
netrasse tineas existimaverim pluraque, quam quae
habemus, adeo mutilata in archetypo exstitisse, neque,
ut exstiterint, illud futurum fuisse, ut in alium inde
librum a librario transcriberentur. Ceterum, ut recte
ait Bursianus‚ prima codicis pagina quae finiebatur illis
„asper exactor . . .“ (4, 3) et ultimi folii magna pars
hodie nequit legi. Plurimum atramentum insuper dif-
fusum et pulvere concretum calami tractus delevisse
videtur.*)

Exstant autem in codice praeter verba declamationum
sermonumque continua et capita declamationum et sub-
scriptionem illam breves notae non paucae, in margine
(exteriore praesertim) adscriptae generis varii. Perti-
nent enim aliae ad res, aliae ad verba, aliae ad dis-
positionem oratoriam: illis lumen aliquod orationis,
translatoria, quam Seneca (I pr. 23) dicit, sententia

 

*) Legit et descripsit primam paginam Pithoeus in sua
editione (ef. p. XXII).

