DEOLAMATIONES. CCOVIII. 213

quam ille omnino testamentum non fecisset? quod
si hoc pro non facto est, ne[c] testamentum qui-
dem videri potest. fingamus fuisse ultimum testa-
mentum: quando quaerimus? puto cum res in lite
est, cum in disputatione. nec pertinet ad nos, 5
quod fuerit ultimum, sed quod sit. si ius utrique
testamento constaret, fuisset illud ultimum, quod
postea factum est: illo vero sublato incipit ultimum
esse quod relictum est, ut in contentione cursus
qui proximus ab ultimo fuerit, si desistat ultimus, 10
in nomen illius locumque succedit. ergo ut non
fuerit ultimum meum aliquando testamentum, nunc
ultimum est, et vos id testamentum fecistis, dam-
nando id, quod postea factum erat.

SERMO. 15

Hoc ad verba legis, illud ad voluntatem.

DECLAMATIO.

Quid putamus secutam esse legem, quae valere
voluit ultimum testamentum? plura valere non
poterant, et in tam mutabili natura humanorum 20
animorum diversis heredibus media lis relinqueba-
tur. optimum videbatur esse, ut proxima quaeque
voluntas duraret: hac vero sublata necesse est eam
durare, quae sola est. Fecit amicus meus eo tem·
pore, quo me instituebat heredem, legitimum testa· 25
mentum. nam et constabat ei tum iudicium; quo
minus erubesco ista mutatione heredis: in eis ta-
bulis alius legitur, quae ius non habuerunt, quae
non lege conscriptae sunt, quae fortasse etiam

2 factum Aa ΙΙ *ne[c] ΙΙ 8-9 inc. omnia ult. 1² ΙΙ 9 est
om. P ΙΙ ut om. B ΙΙ tentione Δ, intentione B, corr. Gr Η 24
es 3112ss sit Ro ΙΙ 29 his AB, corr. Ro

